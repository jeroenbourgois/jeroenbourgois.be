---
title: "Klokschildpadden"
date: 2021-05-25T22:19:07+01:00
draft: false
---

Deze pagina is een verzameling van weetjes en tips die ik zelf her en der online en in boeken kon terugvinden, om het voor mezelf gemakkelijk alles samen in een kort overzicht te kunnen gieten. Ik verzamelde de informatie toen we zelf een kleine _testudo marginata_ van toen 1 jaar oud (mei 2021) kregen: Yoda. We wisten niet veel af van deze dieren - maar wel voldoende om te beseffen dat het een langetermijn verbintenis zou worden :).

# Voeding

Schildpadden eten voornamelijk voedsel dat rijk is aan vezels en veelal arm aan andere voedingsstoffen. Vitamine D3 krijgen ze bij voorkeur binnen van veel natuurlijk zonlicht of mbh UV-lampen. Veelal moet je je gezond verstand gebruiken en denken aan wat er beschikbaar is in hun natuurlijke leefomgeving. Daar zit brood bijvoorbeeld al niet bij.

## Wat mag een schildpad eten

### Eetbare kruiden

[klaver](https://nl.wikipedia.org/wiki/Rode_klaver)
[melkdistel](https://nl.wikipedia.org/wiki/Melkdistel)
[paardebloem](https://nl.wikipedia.org/wiki/Paardenbloem)
[jakobskruid](https://nl.wikipedia.org/wiki/Jakobskruid)
[vogelmuur](https://nl.wikipedia.org/wiki/Vogelmuur)
[witte dovenetel](https://nl.wikipedia.org/wiki/Witte_dovenetel)

### Andere veilige en eetbare planten

Het gaat voornamelijk over het blad van de plant, deze zijn allemaal eetbaar en kunnen dus ook gevoederd worden. De lijst omvat:

[aalbes](https://nl.wikipedia.org/wiki/Aalbes), [agaven](https://nl.wikipedia.org/wiki/Agave_(geslacht)), [bergdennen](https://nl.wikipedia.org/wiki/Bergden), [braam](https://nl.wikipedia.org/wiki/Braam_(geslacht)), [brem](https://nl.wikipedia.org/wiki/Brem_(plant)), [cistus](https://nl.wikipedia.org/wiki/Cistus), [cordyline](https://nl.wikipedia.org/wiki/Cordyline), [duizendknoop](https://nl.wikipedia.org/wiki/Duizendknoop), [ganzerik](https://nl.wikipedia.org/wiki/Ganzerik_(geslacht)), [geranium](https://nl.wikipedia.org/wiki/Geranium_(geslacht)), [meidoorn](https://nl.wikipedia.org/wiki/Meidoorn), [heide](https://nl.wikipedia.org/wiki/Heidefamilie), [hibiscus](https://nl.wikipedia.org/wiki/Hibiscus), [kaasjeskruid](https://nl.wikipedia.org/wiki/Kaasjeskruid), [kamperfoelie](https://nl.wikipedia.org/wiki/Kamperfoelie), [jeneverbes](https://nl.wikipedia.org/wiki/Jeneverbes), [kruisbes](https://nl.wikipedia.org/wiki/Kruisbes), [lavendel](https://nl.wikipedia.org/wiki/Lavendel), [longkruid](https://nl.wikipedia.org/wiki/Longkruid), [madeliefje](https://nl.wikipedia.org/wiki/Madeliefje), [melde](https://nl.wikipedia.org/wiki/Melde), [moeraswederik](https://nl.wikipedia.org/wiki/Moeraswederik), [moerbei](https://nl.wikipedia.org/wiki/Moerbeifamilie), pollenvormende siergrassen, [rozebottel](https://nl.wikipedia.org/wiki/Rozenbottel), [rozemarijn](https://nl.wikipedia.org/wiki/Rozemarijn_(plant)), [salie](https://nl.wikipedia.org/wiki/Salie_(geslacht)), [sering](https://nl.wikipedia.org/wiki/Sering), [Sint-Janskruid](https://nl.wikipedia.org/wiki/Sint-janskruid), [strobloemen](https://nl.wikipedia.org/wiki/Strobloem_(plant)), [tijm](https://nl.wikipedia.org/wiki/Tijm), [vijgcactus](https://nl.wikipedia.org/wiki/Opuntia), [varen](https://nl.wikipedia.org/wiki/Zachte_naaldvaren), [viooltjes](https://nl.wikipedia.org/wiki/Viooltje), [witte spar](https://nl.wikipedia.org/wiki/Witte_spar) en andere kleine coniferen en [yucca](https://nl.wikipedia.org/wiki/Yucca).

## Ter vermijden voedsel

- pitjes van veel vruchten (appels, peren, druiven)
- brood
- melk
- allerhande snoep
- fruit (zie hieronder)

Fruit bevat vitamines maar ook veel suiker, en te veel naar het gewone dieet van de schildpad. Een beetje banaan, enkele stukjes van steenvruchten, een aardbei, ... het kan allemaal maar **beperkt**.

# Huisvesting

Hier is er online eigenlijk wel veel informatie over te vinden, maar ik geef graag toch mee hoe ik het aangepakt heb. Voor zowel binnen- als buitenterrarium gelden enkele vuistregels.

## Binnenterrarium

Vuistregels:

- Niet te klein, zelfs niet voor de jonge dieren. Ga voor een bak van 80x40 of meer.
- Ondergrond moet luchtig en vochtig zijn, cocopeat is hier ideaal. Bovenaan nog een laagje schors (cypress mulch) erover om te voorkomen dat er fijne stukjes peat in het eten komen. Zorg dat de laag dik genoeg in ifv de grootte van het dier, ze graven zich namelijk elke avond in.
- Temperatuur in de warme zone mag 30°C tot 35°C bedragen, dit kan je bereiken met een baking spot (dus een warmtelamp).
- Schildpadden hebben veel UV-licht nodig. Idealiter is dat zonlicht maar aangezien het hier om een binnenterrarium gaat kan een UV-lamp ook hulp bieden. Het is geen must, indien je die niet gebruikt kan je extra vitamine B3 als supplement geven. Indien je ze wel gebruikt, bedenk dan dat je ze toch halfjaarlijks moet vervangen. De lampen zullen na een half jaar wel nog branden, maar de UV-straling die ze uitstralen is dan veel te weinig of zelfs onbestaande.
- Voorzie een platte steen om voer op aan te bieden, zo wordt het niet vuil.
- Voorzie een ondiep waterbakje waar ze zelf makkelijk in en uit raken en niet vast in komen te zitten. Hoeveel ze drinken varieert nogal en hangt ook van de voeding af, maar water moet beschikbaar zijn.
- Zorg voor een thermo- en hygrometertje, bij een grote bak eventueel twee. Zelf heel tevreden van de toestelletjes van ZooMed.
- Overgiet de ondergrond af en toe met (lauw tot warm) water. Dat mag best een stevige hoeveelheid zijn. Dit houdt de luchtvochtigheid op peil. Die is overdag bij voorkeur toch > 65%, 's nachts mag dat tot 90% gaan. Dit om bultvorming tegen te gaan.

## Buitenterrarium

Vuistregels:

- Een buitenverblijf kan nooit groot genoeg zijn.
- Zorg voor variatie in niveau. Pas dit wel aan naar de grootte van het dier! Zelf een iets te steile helling over een ingegraven bloempotje gemaakt waar Yoda vol energie op begon te klimmen maar hij keerde achterover. Gelukkig waren we in de buurt, zetten hem recht en pastten de helling ook meteen aan.
- Schildpadden schuilen graag. Dat kan onder planten, half ingevragen bloempotjes, kleine huisjes, stenen waar ze onder kunnen...
- Ondergrond moet hier ook luchtig genoeg zijn. Graaf van harde aarde een aantal cm af en voer op met cocopeat, schors, mulch... als het maar luchtig is en wat vocht kan vasthouden - zonder modderig te worden! Denk aan waterdoorlaatbaarheid van de onderste laag. Schildpadden hebben graag ietwat vochtige grond maar van echte nattigheid kunnen ze verkouden worden.
- Schildpadden zijn gravers. Jonge dieren (<1 jaar) zullen wellicht geen grote putten delven, maar hou hier rekening mee. Het verblijf deels in de grond afboorden of ondergronds een draadnet aanbrengen kan raadzaam zijn.
- Zorg voor bescherming van bovenaf tegen huis- en andere dieren. Jonge schildpadjes zijn een gemakkelijke prooi voor eksters, reigers, katten, ...
- Voorzie een plekje waar ze echt kunnen opwarken: kweekkas, ruimte onder (plexi)glas, ...

Enkele foto's van de uitbouw van ons eerste buitenverblijf voor Yoda:

#### Locatie buitenhok

{{< figure src="/images/yoda/buitenhok-locatie.jpg" link="/images/yoda/buitenhok-locatie.jpg" caption="Mooi tussen de moerbeiboom en het rozenperk, veel zon en met tijd een tikje schaduw." >}}

{{< figure src="/images/yoda/buitenhok-sleuven.jpg" link="/images/yoda/buitenhok-sleuven-l.jpg" caption="We hadden nog een aantal betonplaten van 200 cm x 40 cm x 3,5 cm liggen hier achteraan en dat leek mij ideaal om als afboording te gebruiken. Ze zitten 20 cm in de grond en steken dus nog zo'n 20 cm uit. Gezien de grootte van de schildpad (6 cm) zal dit wel <a href=''> even</a> dienst doen." >}}

{{< figure src="/images/yoda/buitenhok-eerste-plaat.jpg" link="/images/yoda/buitenhok-eerste-plaat-l.jpg" caption="" >}}

{{< figure src="/images/yoda/buitenhok-sleuven-klaar.jpg" link="/images/yoda/buitenhok-sleuven-klaar-l.jpg" caption="" >}}

{{< figure src="/images/yoda/buitenhok-beplanting.jpg" link="/images/yoda/buitenhok-beplanting-l.jpg" caption="Eerste poging met beplanting, net tijdens een eerste warme en droge periode. Enkel de geranium overleefde. Er ligt een mooie grote platte steen om op te voederen en in te zonnen. Verder een aantal plekken om zich te verstoppen." >}}

Deel twee volgt nog, met een afrastering en plexi kader bovenop het verblijf.

# Yoda

Onze schildpad is Yoda, we hebben hem sinds het voorjaar van 2020.

![](/images/yoda/welcome.jpg)

## Gewichtscurve

{{< figure src="/images/yoda/stats-weight.jpeg" caption="Weight stats for Yoda" >}}



# Nuttige links

- https://landschildpad.wordpress.com/
- https://nl.wikipedia.org/wiki/Klokschildpad
- http://www.testudo.be
